# Kattepsykologen slår

## Chat med deg selv
Hjernestøy er slitsomt. Du bør nok snakke med en terapaut som du kan stole på. Med denne app'en er du både 
pasient og terapaut. Gi deg selv råd som om du var en venn i nød!

## Litt bakgrunn
Dette miniprosjektet er en litt humoristisk vri på metodene for å stoppe hjernestøy anbefalt i denne 
[podcasten fra Harvard Business Review](https://open.spotify.com/episode/5JN2K5MfLHiUKXc8d7og0F?si=XJMsnIhRRdmYzbmmhRFM3Q).

Ethan Cross, som er professor i psykologi ved University of Michigan har utgitt en bok kalt "Chatter: the voice in our head, why it matters and how to harness it". 

Chatter, eller hjernestøy, er tendensen vi alle har, i større eller mindre grad, til å kverne på negative tanker. 
Dette har ofte lite for seg og gjør at vi føler oss nedtrykte. Ifølge Cross er det tre områder i livet som påvirkes særlig negativt av 
negative tankespiraler: 

1. Å tenke og yte bra på jobb
2. Svekke vennskap ved overdreven og gjentatt klagin
3. Fysisk helse: hjernestøy bidrar til vedvarende stress, som øker faren for en rekke fysiske plager

## Distansert dialog med seg selv
Den første strategien Cross anbefaler for å få kontroll på hjernestøyen er distansert rådgivnig av seg selv. 
Når vi tar på oss en "utenfrarolle" og snakker til oss selv i tredjeperson, får vi et annet perspektiv på 
det som plager oss, og det kan hjelpe til å stoppe den negative spiralen. 

Derfor laget vi chattefunksjonen i Kattepsykologen. Du forteller psykologen hva problemet er. Deretter *er du psykologen* og 
svarer deg selv, sett utenfra. Dette foregår bare i nettleseren, og sender ikke dataene dine noe sted. 

## Mental tidsreise
En annen strategi som kan være effektiv er en mental tidsreise inn i fremtiden. Dette virker særlig dersom problemet 
vi kverner på har en eller annen form for definert slutt. For eksempel, om vi er stresset over koronasituasjonen, at vi 
ikke kan se venner og familie så mye vi ønsker og har altfor mange videomøter, kan det hjelpe å dagdrømme om hvordan ting 
ser ut om 6 måneder, når både vi og vennene vår er vaksinerte, og det meste er tilbake til normalen. 

## Grønne omgivelser
En annen strategi vi kan bruke for å gjøre problemene mindre betydningsfulle, er å gå ut i naturen. Når vi beundrer noe storslagent, 
som vi ikke kan mekanistisk forklare uten videre, bidrar det til at vi mentalt oppfatter problemene i hverdagen som mindre overveldende. 
En tur i det grønne er også generelt oppfriskende på humøret. 
